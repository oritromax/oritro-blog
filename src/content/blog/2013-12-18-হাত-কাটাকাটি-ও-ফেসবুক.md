---
title: হাত কাটাকাটি ও ফেসবুক
author: Oritro Ahmed
type: post
date: 2013-12-17T21:47:54+00:00
url: /375/হাত-কাটাকাটি-ও-ফেসবুক/
categories:
  - জাতীর উদ্দেশ্যে
tags:
  - ফেসবুক
  - সেলিব্রেটি
  - হাত কাটা

---
ফেসবুক বাসী ভাই ও বোনেরা, আপনারা আপনার গার্লফ্রেন্ড, বয়ফ্রেন্ডকে সরি বলবেন, কোন সমস্যা না, সেটার জন্য ফেসবুকে পাবলিক পোষ্ট কেন? আপনি হাত কাটবেন, সেটার ছবি ফেসবুকে কেন? কিছু কিছু বিষয় একান্তই নিজের করে রাখতে হয়। আর সে জন্য বুদ্ধিমান মার্ক জুকারবার্গ ফেসবুক ম্যাসেজ রেখেছেন আপনার জন্য। সেটার ব্যবহার করতে কোন টাকা দিতে হয় না, কোন ঝামেলা পোহাতে হয় না।

আপনার প্রেমিক প্রেমিকারে ইনবক্সে ম্যাসজে করুন আপনি ব্যাপক সরি [ শুদ্ধ বানানে ] । চাইলে কাটা হাতের ছবিও দিতে পারেন। কিন্তু সে জন্য পাবলিক পোষ্টের দরকার কি? পাবলিকের সিম্প্যাথি রাজনীতিতে কাজে লাগে, ব্যবসায় কাজে লাগে। প্রেম ভালোবাসায় না।

আর ষ্ট্যাটাসটা আমি মিন করে দিলাম, অনেক কয়েকজনকে। ইচ্ছে ছিলো ট্যাগ করে দেওয়ার। কিন্তু দিলাম না, পাবলিকলী তাদের অপমান করতে চাইনা। কিন্তু ভালোবাসা শুধু দুইটি মানূষের একান্ত নিজের ব্যাপার। নিজেদের ছবি আপলোড করুন, ভালোবেসে ষ্ট্যাটাস দিন। মানুষ তাতে আপনাদের দোয়া দেবে, আপনার অ্যাপ্রিশিয়েট করবে। আপনাদের দেখে ভালোবাসতে ইন্সপায়ার হবে, আরও হয়তো কয়েকটা সুন্দর জীবন শুরু হবে। কিন্তু, নিজেদের মান অভিমান একান্ত নিজের ব্যাপার। প্রেমিক বা প্রেমিকাকে গালি দিয়ে ষ্ট্যাটাস দিয়ে বা সরি বলে হাত কাটার ছবি আপলোড দেওয়াটা খুব লেম একটা ব্যাপার। এতে আপনারে প্রেমিকা বা প্রেমিক নিজেই লজ্জিত হবে, পাবলিকের কাছে তার মান সম্মানটা রাখুন।

ভালোবাসা মানে রাত জেগে কথা বলা বা কোন ভালো রেষ্টুরেন্টে খেতে যাওয়া না। ভালোবাসা মানে অনেক কিছু। ভালোবাসাকে সম্মান করতে না জানলে, আপনার ভালোবাসার কোন অধিকার নেই। সেলিব্রেটি হওয়ার জন্য নিজের ভালোবাসাকে ব্যবহার করাটা একটা মেয়েকে ধর্ষন করার মতোই অপরাধ।